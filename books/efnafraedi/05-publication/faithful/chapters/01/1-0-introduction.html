<!DOCTYPE html>
<html lang="is">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>1.0 Inngangur</title>
  <link rel="stylesheet" href="/styles/content.css">
</head>
<body>
  <article class="cnx-module introduction" data-module-id="m68663">
    <header>
      <h1 id="title">Inngangur</h1>
      <div class="learning-objectives">
        <h2>Námsmarkmið</h2>
        <ul>
          <li>Efnafræði í samhengi</li>
          <li>Fasar og flokkun efnis</li>
          <li>Eðlis- og efnaeiginleikar</li>
          <li>Mælingar</li>
          <li>Óvissa í mælingum, hittni
og nákvæmni</li>
          <li>Stærðfræðileg meðferð
mæliniðurstaðna</li>
          <li>Eining til að prófa virkni
ýmissa atriða til að sjá hvernig þau birtast í PDF-skjali</li>
        </ul>
      </div>
    </header>
    <main>
<figure id="CNX_Chem_01_00_DailyChem" class="splash">
  <img src="/content/efnafraedi/chapters/01/images/media/CNX_Chem_01_00_DailyChem.jpg" alt="A photo collage shows a cup of black coffee, a hand covered in foamy soap, a remote control, and a gasoline pump nozzle inserted into a vehicle’s gas tank." loading="lazy">
  <figcaption><span class="figure-label">Mynd 1.1</span> Hrein efni og
efnaferli eru nauðsynleg fyrir tilveru okkar, þau sjá okkur fyrir
næringu, halda okkur hreinum og heilbrigðum, eru notuð við framleiðslu
raftækja, gera okkur kleift að ferðast og margt fleira. (heimild
„vinstri“: breyting á verki eftir „vxla“/Flickr; heimild „vinstra megin
við miðju“: breyting á verki eftir „the Italian voice“/Flickr; heimild
„hægra megin við miðju“: breyting á verki eftir Jason Trim; heimild
„hægri“: breyting á verki eftir „gosheshe“/Flickr)</figcaption>
</figure>
<p id="fs-idp32962032">Vekjaraklukkan þín hringir og eftir
að hafa ýtt einu sinni eða tvisvar á blundhnappinn kemurðu þér fram úr
rúminu. Þú býrð til kaffibolla til að koma þér í gang, ferð svo í
sturtu, klæðir þig, borðar morgunmat og athugar hvort þú hafir fengið
skilaboð í símann. Á leiðinni í skólann stopparðu til að setja bensín á
bílinn, sem verður til þess að þú ert næstum of sein(n) í fyrsta
efnafræðitímann. Þegar þú finnur þér sæti í kennslustofunni lestu
spurninguna sem varpað er á skjáinn: „Velkomin í tíma! Af hverju ættum
við að læra efnafræði?“</p>
<p id="fs-idp22452080">Hefurðu svar við því? Þú ert kannski
að læra efnafræði af því að það er skylduáfangi, en ef þú hugsar um
daglegar athafnir þínar gæti efnafræði vakið áhuga þinn af öðrum
ástæðum. Næstum allt sem þú gerir og verður á vegi þínum yfir daginn
felur í sér efnafræði. Að búa til kaffi, sjóða egg og rista brauð felur
í sér efnafræði. Vörurnar sem þú notar – eins og sápa og sjampó, efnin í
fötunum sem þú klæðist, raftækin sem halda þér í sambandi við umheiminn,
bensínið sem knýr bílinn þinn – allt þetta og meira til felur í sér
hrein efni og efnaferli. Hvort sem þú gerir þér grein fyrir því eða ekki
er efnafræði hluti af þínum daglega heimi. Í þessum áfanga munt þú læra
mörg af grundvallarlögmálunum sem liggja að baki efnafræði nútímalífs.</p>
    </main>
  </article>
  <script type="application/json" id="page-data">
{
  "moduleId": "m68663",
  "chapter": 1,
  "section": "1.0",
  "title": "Inngangur",
  "equations": [],
  "terms": {}
}
  </script>
</body>
</html>