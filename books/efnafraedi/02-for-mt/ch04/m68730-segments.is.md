<!-- SEG:m68730:title:auto-1 --> Inngangur

<!-- SEG:m68730:abstract-item:abstract-item-1 --> Ritun og stilling efnajafna

<!-- SEG:m68730:abstract-item:abstract-item-2 --> Flokkun efnahvarfa

<!-- SEG:m68730:abstract-item:abstract-item-3 --> Hlutfallaefnafræði
efnahvarfa

<!-- SEG:m68730:abstract-item:abstract-item-4 --> Heimtur efnahvarfa

<!-- SEG:m68730:abstract-item:abstract-item-5 --> Magnbundin efnagreining

<!-- SEG:m68730:caption:CNX_Chem_04_00_Rocket-caption --> Mörg nútíma
eldflaugaeldsneyti eru efnablöndur í föstu formi sem eru samsettar úr
efnum í vandlega afmældu magni og kveikt er í þeim til að koma af stað
efnahvarfi sem myndar knýtikraft. (heimild: breytt útgáfa af verki NASA)

<!-- SEG:m68730:para:fs-idm17418752 --> Eldflaugar með föstu eldsneyti eru
miðlægur þáttur í geimkönnunaráætlunum heimsins, þar á meðal nýja
geimskotkerfinu sem Geimferðastofnun Bandaríkjanna (NASA) er að þróa til
að koma í stað geimskutlanna sem teknar hafa verið úr notkun
({{XREF:1}}). Hreyflar þessara eldflauga reiða sig á vandlega undirbúnar
efnablöndur í föstu formi sem eru samsettar úr efnum í nákvæmlega
afmældu magni. Þegar kveikt er í efnablöndunni hefst kröftugt efnahvarf
sem myndar hratt mikið magn af myndefnum á gasformi. Þessum gösum er
skotið út úr eldflaugahreyflinum í gegnum stút hans og þannig myndast sá
knýtikraftur sem þarf til að knýja þungan farm út í geim. Bæði eðli
þessa efnahvarfs og tengslin milli magns efnanna sem eyðast og myndast í
hvarfinu eru afar mikilvægir þættir sem ráða úrslitum um árangur
tækninnar. Í þessum kafla verður lýst hvernig efnahvörf eru táknuð með
efnajöfnum, hvernig á að flokka nokkur algeng efnahvörf með því að bera
kennsl á mynstur í hvarfgirni og hvernig á að ákvarða magnbundin tengsl
milli magns efna sem taka þátt í efnahvörfum – það er að segja,
*hlutfallaefnafræði* efnahvarfa.
